<?xml version="1.0" encoding="UTF-8"?>
            
            imprimis in Synaxi, publica mentio publicè fieri.
            
            Vnde Martyrologia nata ſunt, qui ſunt libri in
            
            quibus nomina Martyrum deſcripta erant, quæ
            
            ex ſcripto in communicatione Cœnæ recitaban¬
            
            tur. Inde ad eorum ſepulchra ceperunt homines
            
            precari, &amp; vigilias agere, &amp; liba offerre, vt docet
            
            Auguſtinus in lib. de Moribus Eccleſiaſt. cap.14.
            
            &amp; Epiſt.119. quem tamen morem idem Epiſt.64
            
            ſublatum &amp; abolitum eſſe cupit.
            
            Addunt Papiſtæ quaſdam exceptiones alias,
            
            quæ ſunt nullius momenti. Ac primum interdi¬
            
            cũt ne omnino pro ijs oretur, qui ſibi manus vio¬
            
            lentas attulerunt: qui ſi mortui ſunt, vera eſt eo¬
            
            rum ſententia, ſin minus, falſa. Poſſunt enim reſi¬
            
            piſcere. Eſt tamen hoc Papiſtarum dictũ in cano.
            
            Placuit vt hi 23. quæſt.5. &amp; eſt ex concil. Bracca¬
            
            renſ. Act. 34.
            
            Deinde iubent, ne precemur pro clericis qui
            
            in bello pro Gentilibus occubuerunt, dum eorũ
            
            partes &amp; caſtra ſequuntur. Eſt ex Tiburienſi cõ¬
            
            cilio in cano. Quicunque clericus 23. quæſt.8. Sed
            
            hæc exceptio vana eſt, quia non eſt pro mor¬
            
            tuis orandum.
            
            Excipiuntur igitur ab hoc Pauli dicto ij ſoli,
            
            qui in Spiritum ſanctum peccant, pro quibus mi¬
            
            nimè eſt precandum, quemadmodũ docet loan.
            
            1. Epiſt5.verſ.16. &amp; exemplo Saulis confirmatur
            
            1. Samuel 16. verſ. 1.
            
               
               2 Pro regibus &amp; quibuſuis in eminentia
            
            
               
               conſtitutis: vt tranquillam ac quietam vitam
            
            
               
               degamus cum omni pietate &amp; honeſtate.
            
         
            
            Πρόθεσις quæ non modo ſuperius præceptum
            
            illuſtrat: ſed|etiam explicat. Addit enim illud i¬
            
            pſum, de quo magis aliqua &amp; anceps quæſtio e¬
            
            rat pro ratione temporis, quia tum omnes penè
            
            magiſtratus: imprimis autem ſummus, qui erat
            
            Romanor. Imperator, erant &amp; infideles, &amp; per¬
            
            ſecutores Eccleſiæ. lubet tamen vt pro iis Magi¬
            
            ſtratibus precemur, non tantùm Summis, quales
            
            regum nomine ſignificãtur: ſed etiã lnferioribus,
            
            qui deſcribuntur ex eo, quod ſupra reliquũ popu
            
            lũ eminent Dubitari verò de iis maximè potuit,
            
            quòd Euangelicæ doctrinæ eſſent hoſtes, qualis
            
            Nero Imperat. diſſimilis locus 1. Teſſalon.2.v.
            
            16. vbi qui prædicationem Euangelij impediunt,
            
            in manifeſtorum reproborum numero &amp; albo
            
            recenſentur. Deinde vetus Eccleſia preces con¬
            
            cepit aduerſus Iulianum Apoſtatam imperatorẽ.
            
            Sed ſolutio ex eo eſt, quod ii, de quibus agit
            
            Paulus in Theſſal. cap. ſecundo non ignorantia,
            
            non ſola infidelitate animi : ſed obſtinata pror¬
            
            ſus malitia peccabant, &amp; tanquam in Spiritum
            
            ſanctũ, vti peccauit Iulia. Apoſtata. Diſtinguendí
            
            verò ſunt qui hoc modo peccant ab iſtis, dequi¬
            
            bus agit Paulus hoc loco.
            
            Similis locus eſt, Hier. 29. verſ. 7. orate pro
            
            pace Babylonis. item orate pro iis qui vos per¬
            
            ſequũtur. Denique vetus mos Eccleſię idem pro¬
            
            bat, in qua pro Imperatoribus &amp; præſidibus pro¬
            
            uinciarum, quanquam eam affligerent, orabatur,
            
            quemadmodum ſcribit in Apologet. Tertullia.
            
            &amp; Iuſtin. Martyr.
            
            Donatiſtæ tamen contrà diſputant, quòd Im¬
            
            peratoris edictoipœna in eos, ſi in errore perſta¬
         
            
            rent, indicta eſſet. Nullos enim' aut paucos o¬
            
            mnino reges pios fuiſſe contendunt, vel Eccleſiæ
            
            fauentes. Sed eorum argumentis ineptiſſimis &amp;
            
            falſiſſimis reſpondet Auguſtinus in lib. Contra
            
            ſecundam Epiſt. Gaudentij.
            
            Addit autem rationẽ Paulus, quò &amp; ſuperiorẽ
            
            exhortationẽ, confirmet, &amp; nos ardentiùs inflam¬
            
            met, atq; ſtimulos addat &amp; excitet ad officiũ. Eſt
            
            autẽ ducta hæc ratio ab immenſa quadã vtilitate,
            
            quæ triplex hîc enumeratur, nimirum quòd Ma¬
            
            giſtratuum ope &amp; miniſterio Pax, Pietas, &amp; Ho¬
            
            neſtas inter homines ſtabilitur &amp; conſeruatur.
            
            Ac pax quidem ſiue tranquillitas tum publica
            
            tum priuata, ad quam conſtituendam ordinatus
            
            eſt à Deo Magiſtratus: atque etiam Dei præce¬
            
            pto gladiũ gerit, vt docet idem Paulus Rom.13.
            
            Vtraque verò pax eſt Dei donum, &amp; ſummum
            
            omninóque neceſſarium humanæ ſocietatis reti¬
            
            nendæ vinculum.
            
            Pietas verò, quæ Dei cultum continet etiam
            
            ad Magiſtratus politici, nõ tantùm paſtoris curã
            
            &amp; officium pertinet, quia vtriuſque tabulæ con¬
            
            ſtitutus eſt cuſtos Magiſtratus. Conuenit autem
            
            hæc ſententia cum Pſalmo 101. &amp; cum exemplis
            
            Ioſiæ, Ezechiæ, Theodoſij, Conſtantini Magni &amp;
            
            aliorum piorum regum, qui cultum Dei depraua¬
            
            tum ex ipſius verbo reformarunt &amp; reſtituerunt.
            
            Ex hoc autem loco concludi certiſſimè poteſt e¬
            
            tiam inquiſitionem de hæreſi, &amp; punitionem e¬
            
            orum, qui meritò erroris &amp; hæreſis damnati ſunt
            
            ad Magiſtratum pertinere, quemadmodum etiã
            
            diſputauit Auguſtinus, quãquam Caſtallioniſtæ
            
            hoc noſtro ſeculo negant, &amp; farraginẽ omniúm¬
         
            
            que errorum licentiam concedendam ſcribunt
            
            &amp; deffendunt, ne quis, aiunt propter ſuam opi¬
            
            nionem puniatur, quaſi vera religio ſit opinio
            
            quædam &amp; hominum commentum.
            
            Honeſtas decorum propriè eſt, vt non tantùm
            
            noſtra cum proximo commercia regantur rectis
            
            &amp; æquis legibus, ſed etiam omnis honeſta mo¬
            
            deſtáque conuerſatio inter nos locum habeat, e¬
            
            tiam in rebus mediis, &amp; quas indifferentes vocãt,
            
            veluti in communi veſtitu, victu, officio, &amp; qua¬
            
            tenus pro quoque hominum genere &amp; vocatione
            
            diſtinctio quædam officiorum eſt inter homines
            
            adhibenda. Hæc ἀταξία ordo &amp; politia honeſta
            
            magnam ædificationem habet, &amp; veræ pietatis
            
            quodammodo cuſtos eſt.
            
            Confutat autem hic locus pulcherrimè Ana¬
            
            baptiſtas, qui Magiſtratum ex Eccleſia Dei tol¬
            
            lunt, vt peſtiferam ἀναρχίαν inducant. Quàm ſit au¬
            
            tem illius vſus vtilis &amp; Eccleſiæ neceſſarius vel
            
            vna hæc Pauli ſententia perſpicuè demonſtrat.
            
            Sed quæſitum eſt, Num pro ijs tantùm Magi¬
            
            ſtratibus ſit precandum, qui ſuo rectè defungun¬
            
            tur officio, &amp; à quibus pax, pietas, honeſtáſque
            
            conſtituitur aut conſeruatur. Reſp. Ipſum Ma¬
            
            giſtratus finem, qualis à Deo præſcribitur, ſpe¬
            
            ctandum, non autem vitia perſonarum quæ eos
            
            gerunt. Hic enim in vniuerſum harum vocatio¬
            
            num finis eſt, quem proponit Paulus, propter quẽ
            
            nobis commẽdati eſſe debent Magiſtratus, id eſt,
            
            qui munus publicum gerunt, quanquam malè of¬
            
            ficio ſuo fangantur. Sed pro bonis orandum eſt,
            
            vt eos nobis Dominus conſeruet. Pro malis au¬
            
            tem vt eos conuer tat &amp; ad officium faciundum
         
            
            excitet ſpiritu ſuo. Itaq; ſemper pro iis orandum
            
            eſt.
            
               
               3 Nam hoc bonum est, &amp; acceptum co¬
            
            
               
               ram ſeruatore noſtro Deo.
            
            
            Αιτιολογία eſt, eáque duplex. Nã altera ducitur
            
            à Noſtro officio vel rei ipſius natura καλόν ἐστι alte¬
            
            ra à Conſequenti vel connexis, ſunt preces tri¬
            
            buendæ Magiſtratibus, quia &amp; eos Dominus ad
            
            gratiæ ſuæ participationem &amp; Eccleſiæ commu¬
            
            nionem vocat. Itaque hoc Eccleſiæ ſubſidio pri¬
            
            uandi non ſunt. Ex hoc autem loco colligitur ec¬
            
            quod ſit verum noſtrarum precum fundamentũ
            
            nimirum Dei voluntas &amp; promiſſio. Hæc enim
            
            vna eſt optima rectè legitiméque orandi regula
            
            quemadmodum etiam tradit Ioan. in 1. Epiſtola
            
            cap. 5.verſ. 14. Denique hæc eadem valet in o¬
            
            mni cultus Dei parte.
            
               
               4 Qui quoſuis homines vult ſeruari, &amp;
            
            
               
               ad agnitionem veritatis venire
            
            
            Altera ratio quæ à connexis ſumpta eſt. Non
            
            ſunt enim priuandi &amp; excludendi à publicis Ec¬
            
            cleſiæ precibus ii, ex quibus Deus ipſe colligit
            
            Eccleſiam, &amp; qui ad eam ſpe promiſſionéque
            
            à Deo accepta pertinent. At Magiſtratus, etiam
            
            qui nunc ſunt à Dei cognitione alieniſſimi, ſpe
            
            tamen ad eam pertinent. Quamobrem non ſunt
            
            eo fructu, dono &amp; ea ſpe defraudandi. Ac propo¬
            
            ſitio quidem huius ſyllogiſmi veriſſima eſt, quæ
            
            non tantùm hac ratione quæ naturalis eſt confir¬
            
            matur, quòd quæ ſunt inter ſe connexa, non ſunt
         
            
            diuellenda, ſed etiam authoritate Scripturę Act.
            
            11.verſ. 17. Non eſt noſtrum( inquit Petrus) Deũ
            
            prohibere, &amp; iis gratiæ teſtimonia aut aditum
            
            denegare &amp; præcludere, quibus eam Dominus i¬
            
            pſe largitur &amp; concedit. Voto enim Dei ſubſer¬
            
            uire debemus.
            
            Aſſumptio verò confirmatur à Paulo, &amp; hîc
            
            diſertiſſimè eſt expreſſa, adhibetúrque argumẽ¬
            
            tum à genere ad ſpeciẽ, ſic, vult Deus omnes ho¬
            
            mines ſaluos fieri, &amp; ad fidẽ &amp; Eccleſiam vocari,
            
            Ergo &amp; Magiſtratus.
            
            Quæſitum verò eſt, quæ ſit huius tam genera¬
            
            lis Pauli ſententię ratio, vult Deus omnes homi¬
            
            nes, &amp;c. Reſpon. Explicari hac ſententia anti¬
            
            qua Prophetarum vaticinia, quæ de vocatione
            
            Gentium loquũtur, in quibus, Dei gratia omn i¬
            
            bus hominibus, ſublato nationis, ſexus, ætatis, &amp;
            
            ordinis diſcrimine, promiſcuè promittitur, in pri
            
            miſq; illa differẽtia quæ olim inter Gentes &amp; Iu¬
            
            dæos cõſtituta erat, hodie cefſat. Quale vaticiniũ
            
            eſt Pſ.2. Pete à me &amp; dabo tibi Gentes in hæredi¬
            
            tatẽ tuã Malac. 1.V.11. Nomen meũ à ſolis ortu ad
            
            occaſum magnũ eſt etiã inter Gentes lſai.11.v.10.
            
            Et illo tempore, erit, requirent Gentes radicem
            
            Ieſai, &amp;c. Imprimis autem de vocatione magi¬
            
            ſtratuum ad fidem &amp; Eccleſiam iidem Prophetæ
            
            Dei concionati ſunt, veluti Iſai.32.V.1. &amp;2. Ecce
            
            in iuſtitia regnabit rex, &amp; principes in iudicio
            
            præerunt. Et erit ille vir velut latibulum à ven¬
            
            to, receptus ab imbre, riui aquarum in terra ari¬
            
            da: vmbra magnæ rupis in terra laborioſa. &amp;c. i¬
            
            tem cap. 6o. verſ.16. Et ſuges lac Gentium, ma¬
            
            millã regũ ſuges. Quæ omnia Deiverba nõ dubi¬
         
            
            tat Paulus impletum iri. Itaque verè etiam Magi¬
            
            ſtratus ad Dei Eccleſiam pertinere pronuntiat.
            
            Deinde à natura &amp; definitione Euangelii idẽ
            
            probari poteſt. Eſt autem Euangelium potentia
            
            Dei ad ſalutem omni credenti ſiue Iudæo, ſiue
            
            Gentili, vt docet idem Paulus Romanor. 1. verſ.
            
            16. Nec enim, vt Lex, ſic Euangelium vni tantùm
            
            hominum generi &amp; nationi deſtinatum aut pro¬
            
            ponendum erat. Ex hoc autem loco intelligimus
            
            etiam nos pro Ethnicis &amp; Gentilibus veluti pro
            
            Turcis, ludæis, &amp; iis qui adhuc in orbe terrarum
            
            idololatræ manent (quales in India &amp; inſula A¬
            
            merica innumerabiles penè ſunt populi) Deum
            
            orandum eſſe. Id quod etiam hoc loco Chriſo¬
            
            ſtom. annotauit, quanquam de eo variæ fuerunt
            
            Auguſtini tempore quæſtiones, quemadmodum
            
            ex ipſius Epiſtolis apparet.
            
            Modum etiam per ἐξήγησιν addit, quo ad ſalu¬
            
            tem homines perducuntur, nimirum veritatis a¬
            
            gnitionem. Hîc autem veritas non eſt accipienda
            
            cuiuſuis cognitionis doctoris &amp; diſciplinæ certũ
            
            effatum, certáque ſententia, &amp; cum reipſa con¬
            
            ſentiẽs, ſed Euangelium tantùm quod κατ' ὀνομα¬
            
            σίαν &amp; inſigniter veritas appellatur, tũ quòd illa
            
            ſit certiſsima doctrina &amp; à Deo ipſo immediatè
            
            profecta: tum etiam quòd ſola ſit veritas æſtimã¬
            
            da, à nobis &amp; conſectanda, &amp; perſequenda: reli¬
            
            quæ verò artes quatenus huic ſubſeruiunt &amp; ad
            
            vitæ huius commoditatem pertinent, exercendę.
            
            Ex quo etiam colligitur non alios velle Deum
            
            ſaluos fieri, quàm qui ad fidem Euangelij perue¬
            
            ni unt, illíque credunt. Non ſunt enim iſta duo
            
            diſtrahenda, quæ hîc Paulus coniungit, ne quis ſe
         
            
            putet contempto ſpretóque Euangelio ſalutem
            
            æternam conſequi poſſe, ad quam ſola fides eſt
            
            via. Id quod tamen hodie multi factitant, quà
            
            quẽque in ſua, quam vocant, religione ſaluum
            
            fieri ſentiunt. Quæ fuit Rethorianorum hæreſis,
            
            nunc autem eſt Turcarum impiiſſima ſententia.
            
            Variè verò de horum verborum. Vult Deus
            
            omnes ſaluos fieri ſenſu quæſitum eſt, quemad¬
            
            modum ex Auguſtino apparet in Enchirid. cap.
            
            1o3. Primùm enim videntur Libertiniſtarum, &amp;
            
            Origeniſtarum errorem confirmare, qui negant
            
            vllum hominem eſſe à Deo damnandum, &amp; æ¬
            
            terna morte puniendum. Deinde etiam fauere
            
            eorum errori, qui reprobationem Dei prorſus
            
            tollunt, quaſi omnes homines ſint à Deo electi,
            
            nulli autem roprobati. Denique hoc ipſo loco
            
            perperam explicato ſe tuentur &amp; Pelagiani, qui
            
            liberum ad vtranque benè &amp; malè agendi ele¬
            
            ctionem arbitrium in nobis ſtatuunt: &amp; Semipe¬
            
            lagiani quoque, qui Dei gratiã de congruo quam
            
            appellant, cum libero noſtro arbitrio tanquam
            
            duo ſimul &amp; æqualiter cooperantia in benè agẽ¬
            
            do coniungunt. Hi verò errores omnes, ex eo
            
            naſcuntur, quòd vox ipſa omnes, non rectè ſu¬
            
            mitur hoc loco. Ac Scholaſtici quidem nonnun¬
            
            quam ita ſentiunt ideo omnes dici à Deo ſaluos
            
            fieri quia dedit Deus omnibus hominibus natu¬
            
            ram per nos ordinabilem ad felicitatẽ vt loquun¬
            
            tur. Contrà verò noſtra felicitas non ex naturæ
            
            noſtræ conditione, ſed ex mera Dei gratia pen¬
            
            det, &amp; eatenus ordinabilis eſt ad eam noſtra na¬
            
            tura, quatenus Deus ipſe nos ita fingit, deſtinat,
            
            &amp; ordinat: non autem quatenus reliquis homi¬
         
            
            nibus pares &amp; ſimiles naturâ ſumus.
            
            Alij ſic explicant, vt vocem omnes coniungẽ¬
            
            dam eſſe doceãt cum eo quod ſequitur ad verita¬
            
            tis agnitionem peruenire, quaſi non vniuerſaliter
            
            neque tam latè ſit accipienda quàm ſonat: ſed ex
            
            ſequenti illa ſententia reſtringenda, vt ii tantùm
            
            intelligantur comprehendi, qui credunt, vel cre¬
            
            dituri ſunt Euangelio. Conſir matur ex Matth.14
            
            verſ.35.36.
            
            Tertia interpretatio eſt eorum qui volunt o¬
            
            mnes ſaluos fieri à Deo qui ſalui fiunt: quaſi hîc
            
            non definiatur, qui ſalui futuri ſint: ſed à quo ſal¬
            
            ui fiant, qui ſaluantur. Sic nonnunquam explicat
            
            Auguſtinus.
            
            Verior autem ſententia &amp; iuſtior, meo quidem
            
            iudicio, interpretatio eſt hæc, vt vox omnes tol¬
            
            lat diſcrimen ordinum, nationũ, ſexuum &amp; huiuſ¬
            
            modi rerum, quæ inter homines percipiuntur.
            
            Ex omni enim hominũ genere, ſexu, ætate, Deus
            
            aliquos ad ſe per Euangeliũ vocat. Itaq; non pro
            
            ſingulis generum accipitur, ſed pro generibus
            
            ſingulorum vt loquuntur in Scholis, id eſt, non
            
            pro perſonis, ſed pro hominum generibus.
            
            Duplex eſt enim huius vocis ſignificatio. Sæpe
            
            enim ita dicimus omnes, vt ſingulos complecta¬
            
            mur: ſæpe verò, vt quoſuis, non autem ſingulos.
            
            Sic dicitur Chriſtus ſanaſſe πάντα νόσον, id eſt, quẽ¬
            
            uis morbum. Matt. 9.v.35. Sic Paulus in 2. Theſſ.
            
            1.V.3. coniungit ἕκαστον cum voce πἀντων. Et hanc
            
            eſſe duplicem huius vocis ſignificationem pri¬
            
            mus obſeruauit Ariſtoreles lib. 2. πολιτικ opri¬
            
            mus Græcæ linguæ author &amp; interpres.
         
            
               
               5
            
            
               
               Vnus enim Deus, vnus etiam media¬
            
            
               
               tor Dei &amp; hominum, homo Christus Ieſus.
            
            
            Αἰτιολογία ſuperioris ſententiæ, ab effectu. Nõ
            
            eſſet vnus Deus, &amp; vnus mediator omnium, nifi
            
            omnes, id eſt, quoſuis homines ſaluos faceret. Si
            
            enim vnius tantùm hominum generis vel ordinis
            
            ſalutem procurat &amp; perficit Deus, neceſſe eſt
            
            plures deos conſtitui:itémque plures mediatores
            
            Quorum vtrunque blaſphemum eſt.
            
            Similis locus eſt Romanor.3.verſ. 29. Pſal.1o5.
            
            verſ.7 &amp; 33.verſ.5.
            
            Obſtat autem Pſal.76. vbi in ſola Iudæa notus
            
            Deus eſſe dicitur. Reſponſio eſt, Sublatum nunc
            
            eſſe inter Gentes &amp; Iudæos diſcrimen, quod olim
            
            fuit, quia vtrique, diruta per Chriſtum maceria,
            
            in vnum populum coaluerunt.
            
            Deus autem quorumuis hominum vnus neq;
            
            eſſe, neque dici poteſt, niſi ſuæ bonitatis, clemen¬
            
            tiæ, miſericordiæ &amp; electionis teſtimonia &amp; ef¬
            
            fecta proferat in quoſuis. Quamobrem quoſuis
            
            ad ſalutem vocare &amp; efficaciter quidem debet.
            
            Iam verò ex hoc Pauli reſponſo Manichȩorũ,
            
            Marcionitarum &amp; huiuſmodi aliorum hæretico¬
            
            rum error fanaticus refellitur, qui duos Deos,
            
            duóque principia conſtituunt, &amp; alium Iudæorũ
            
            Deum, alium autem noſtrum ſomniant. Vnus au¬
            
            tem eſt omnium Deus, non plures.
            
            Sed etiam mediator vnus eſt, nõ plures. Is autẽ
            
            Mt Chriſtus homo. Quod varijs rationibus con¬
            
            firmari poteſt. Prima, Quòd vnicum eſt ſemen
            
            illud Abrahæ, in quo promittuntur benedicen¬
            
            dæ omnes mundi nationes Geneſ.15. &amp; 17. Galat.
         
            
            3.Verſ. 16. Secunda, Quod ad vnum &amp; eundem
            
            nos reuocat tota veteris &amp; noui teſtamenti ſcri¬
            
            ptura. Veteris enim Legis cæremoniæ &amp; ſacrifi¬
            
            cia nos ad eundem Chriſtum deducunt, ad quem
            
            etiam Euangelium. Itaque Chriſtus is, qui per
            
            Euangelium prædicatur, dicitur eſſe finis legis.
            
            Tertia, Quemadmodum Deus non habet duos
            
            filios natorales: ita neque duos mediatores con¬
            
            ſtituit, ſed de vno tantùm illa Dei vox eſt, Ille eſt
            
            Filius meus dilectus, in quo mihi complacui
            
            Matth.3.
            
            Conſentit cum hoc dogmate, &amp; quidem veriſsi¬
            
            mo Auguſtinus qui lib.2. contra Epiſtolam Par¬
            
            menia. cap. 8. negat plures eſſe mediatores ho¬
            
            minum: ſed vnum tantùm Ieſum Chriſtum.
            
            Similis eſt locus in Epiſtola ad Hebræos cap.
            
            7.verſ. 26. Non enim potuit quilibet Pontifex a¬
            
            pud deum munere mediatoris pro nobis &amp; offi¬
            
            cio fungi: ſed is ſolus, qui pius, innocens, ſegrega¬
            
            tus à peccatoribus, &amp; ſublimior cœlis factus eſt.
            
            Is autem eſt Chriſtus ſolus.
            
            Obſtare verò multa videntur quæ afferri poſ¬
            
            ſunt. Ac primum.
            
            Prima ratio, Quod alii pro aliis orare iube¬
            
            mur. Iac.5. Reſponſio eſt, quòd noſtræ illæ preces
            
            nõ propter nos gratæ ſunt Deo: ſed vnius Chri¬
            
            ſti merito &amp; interceſsione. Eatenus enim De o
            
            placent, quatenus &amp; fidei &amp; mutuæ inter nos
            
            charitatis ſunt effecta atque fructus, quæ vtraq;
            
            innititur Chriſto.
            
            2 Moſes &amp; Sacerdotes Leuitici dicuntur fuiſſe
            
            interceſſores &amp; mediatores inter Deum &amp; po¬
            
            pulum Exod.32.Reſp. Puerilem eſſe obiectionẽ.
         
            
            Illîc enim intercedere nihil aliud ſignificat quàm
            
            internuntium &amp; medium eſſe: non autem ipſam
            
            Dei gratiam nobis promereri.
            
            Tertia, Obiicitur, locus Galat.3.v,2o.Reſpo.
            
            Eſt ſophiſtica obiectio. Negatur quidem inter¬
            
            nuntius &amp; mediator eſſe vnius tantùm, non autẽ
            
            negatur eſſe vnus.
            
            Quarta, Angeli &amp; Sancti vita functi, ſunt no¬
            
            ſtri coram Deo interceſſores. Nam ſine mediato¬
            
            re non poſſumus accedere ad Deum, vti nec re¬
            
            gem ſine purpurato, qui nos intromittat, adi¬
            
            mus. Reſp. Præter verbum Dei &amp; Angeli &amp; ſan¬
            
            cti noſtri mediatores inducuntur. Nam de Ange¬
            
            lis nominatim vetat Paulus ne colantur. Coloſſ.2.
            
            De ſanctis vita iã defunctis ratio prohibet, quòd
            
            &amp; ipſi mediatore egent: neque fuerunt ſancti &amp;
            
            impolluti. noſter autem aduocatus apud Deum
            
            debeat eſſe δίκαιος vt docet 1. Ioan.2. verſ.2.
            
            Quod enim affertur de mediatore alio inter¬
            
            ceſsionis &amp; ſalutis, conuellitur vel ex hoc ipſo
            
            Pauli loco, vbi agitur de precibus &amp; interceſſio¬
            
            ne. Item Hebr.7.verſ.15, &amp; 9.verſ. 24.
            
            Addit Paulus Chriſtum hominem eſſe. Pri¬
            
            mùm quòd ea ratione Chriſtus mediator noſter
            
            eſt, quatenus homo pro nobis factus eſt. Deus e¬
            
            nim manens pati &amp; implere illa, quæ ſunt nobis
            
            ad ſalutem neceſſaria, non potuit. Deinde ne im¬
            
            menſus ille diuinæ maieſtatis fulgor &amp; ſplendor,
            
            ad quem nobis, qui ſumus terræ vermes &amp; ho¬
            
            mines, accedendum eſt nos perterreat. Habe¬
            
            mus enim qui nobis facilẽ ad Deũ aditum præ¬
            
            beat, Chriſtum nempe, qui noſtris infirmitatibus
            
            compatitur, &amp; qui, quia noſtram naturam aſſum¬
         
            
            pſit, nobis iam formidabilis eſſe non poteſt. Heb
            
            4.verſ.15. Bernard. ſermo.73. Canti. in tanta trepi¬
            
            datione electis fiduciam præſtat naturæ ſimilitu¬
            
            do. Denique vt facilius quia naturam omnibus
            
            hominibus communem Chriſtus aſſumpſit, in¬
            
            telligamus quorumuis hominum eum mediatorẽ
            
            eſſe, non vnius tantùm hominum generis, huma¬
            
            nitatis vel hominis Chriſti mentionem fecit Pau¬
            
            lus.
            
            Quæſitum eſt autem, Vtrum Chriſtus, qua
            
            tãtùm homo eſt, noſter mediator ſit, quod &amp; Stã¬
            
            carus, Menno quidam, &amp; hodie noui Arriani
            
            ſentiunt, an etiam quâ Deus eſt. Reſp. Cùm me¬
            
            diatoris œconomia &amp; officium ad totam Chriſti
            
            petſonam pertineat, neque aliter ſaluator no¬
            
            ſter eſſe potuerit Chriſtus, niſi eſſet Emmanuel
            
            id eſt, nobiſcum Deus, idcirco &amp; qua Deus, &amp;
            
            qua homo eſt Chriſtum mediatorem noſtrum
            
            eſſe fateamur neceſſe eſt.
            
            Hoc autem docet &amp; confirmat Auguſt. cùm
            
            in Enchirid. tum verò pulcherrimè in libro de
            
            Ouib. &amp; lib. Confeſsionum. De qua re cum co¬
            
            pioſiſsimè doctiſſ.noſtri temporis Theologi D.
            
            Caluinus in Epiſtola 312. &amp; Theodo. Beza Epiſt.
            
            28. diſſeruerint, planè ſuperuacaneum puto latiùs
            
            hoc argumentum perſequi.
            
               
               6 Qui ſemetipſum dedit redemptionis
            
            
               
               pretium pro quibuſuis, Chriſtus inquam, te¬
            
            
               
               Stimoniũ illud ſuis temporibus deſtin atum.
            
            
            Αὔξησις eſt, per quam non modò ſuperiorem
            
            rationem confirmat à connexis: ſed etiam me¬
         
            
            diationis &amp; interceſsionis Chriſti pro nobis fun¬
            
            damẽtum explicat. Eſt autem ipſius ſacrificium
            
            pro nobis, quod hîc πεεεγρασν quadam deſcribi¬
            
            tur. Sunt enim res inter ſe connexæ, ſacrificium
            
            &amp; interceſsio apud Deum: atque etiam ita inter
            
            ſe comparatæ, vt vna alterius cauſa ſit. Id quod
            
            his Epiſtolæ ad Hebræos locis confirmatur cap.
            
            4.verf.14. 5verſ.1. 7. verſ. 15. 8.verſ.3. 9. verſ.24. at¬
            
            que etiam hac ratione. Quòd cùm hic ſit inter¬
            
            ceſsionis finis, vt Deum nobis propitium &amp; be¬
            
            neuolentem reddat, is demum apud Deum pro
            
            nobis intercedere poteſt, qui eum nobis placare
            
            poteſt. Placatur autem Deus, non alia ratione,
            
            quã plena pœnæ peccatis noſtris debitæ perſolu¬
            
            tione. Id autem ſolũ Chriſti ſacrificium &amp; mors
            
            potuit. Ergo illa mors Chriſti interceſsionis pro
            
            nobis eſt fulcimentum &amp; fundamentum. Vnde
            
            perperam Scholaſtici, qui ſalutis &amp; interceſsio¬
            
            nis mediat ores diuerſos faciunt. Quod eſſe non
            
            poſſe ſatis ex ſuperiore argumento apparet.
            
            Definitur autem &amp; ornatur hoc Chriſti ſacri¬
            
            ficium magna laude &amp; encomio, quod ductũ eſt
            
            ab ipſius effecto. Id autem eſt Redemptio noſtra,
            
            cuius illud ſacrificium fuit pretium integrum,
            
            plena merces, &amp; iuſta ſatisfactio ſiue perſolutio.
            
            Dicitur autem Chriſtus non tantùm Seipſum de¬
            
            diſſe: ſed etiam Ipſe ſe dediſſe. Nã neq; aliud pro
            
            peccatis noitris, quàm ſeipſum dedit: neque cùm
            
            dedit, inuitus aut ignorãs id fecit, ſed volens. In
            
            quo ipſo com mẽdatur impenſe Chriſti erga nos
            
            bencficium &amp; charitas. Similis locus. Tit 2.V.14.
            
            Nec caret ἐμρέσι, quòd ſanguis Chriſti illo ſa¬
            
            crificio effuſus appellatur ἀν τιλvreςν, quia ſanguis
         
            
            ille Chriſti agni immolati longè eſt maioris pre¬
            
            tij, &amp; effectus, quàm vitulorũ &amp; hircorum omniũ
            
            ſanguis. Eſt enim ille agni immolati ſanguis, o¬
            
            mni auro lapidéque pretioſo æſtimabilior &amp;
            
            potior, vt eſt Hebr. 9.verſ. 12.1.Pet.1.verſ.19. &amp;
            
            verè plena &amp; æqualis noſtro peccato &amp; debito
            
            ſatisfactio &amp; pretium 1.Corinth.1.verſ.3o. Vnde
            
            non tantùm λύτρον: ſed ἀντίλυτρον dicitur, quod
            
            Latini dicunt cõtra auro venire, id eſt, iuſtum, &amp;
            
            æquale rei ipſi pretium eſſe. Ex quo diluitur illa
            
            curioſorum hominum diſputatio, Vtrum fuerit
            
            pœna, quam pro nobis Chriſtus pertulit, æ qualis
            
            peccatis noſtris, vt peccata ex merito Chriſti de¬
            
            leantur. Fuit enim, vt hîc docet Paulus, æquiua¬
            
            lens, id eſt, æquata ipſi peccatorum noſtrorum
            
            fœtori apud Deum, &amp; planè ſatisfactoria pœna
            
            Chriſti perpeſsio &amp; obedientia.
            
            Secundo verò loco notandum eſt, Nullam a¬
            
            liam ſatisfaciendi diuinæ iuſtitiæ pro peccatis
            
            noſtris rationem eſſe à Deo conſtitutam, illíque
            
            gratam &amp; acceptam præter ſanguinẽ vnius Chri¬
            
            ſti. ltaque nec opera quæ vocant bona: nec cære¬
            
            moniæ, nec vllius alicuius rei, quantunuis pretio¬
            
            ſæ, donatio, aut ratio poteſt pars eſſe ſatisfactio¬
            
            nis noſtræ coram Deo, que in ſolidũ in vna Chri¬
            
            ſti morte quærenda nobis eſt. Sed nec ex par¬
            
            te tantùm Chriſtus ſatisfecit, veluti vt deleat ea
            
            tantùm peccata, quæ dicuntur venialia: aut quæ
            
            ante Baptiſmum commiſimus, nobiſque noce¬
            
            bant: ſed etiam expungit, &amp; redemit:
            
            Addit Paulus τὸ μαρτύριον καιροῖς ἰδίοις. Hæc a¬
            
            brupta videtur eſſe oratio, itaque obſcurum ha¬
            
            bet ſenſum, &amp; diuerſas interpretationes. Alij e¬
         
            
            nim ad ſequentem verſiculum referunt: alij huic
            
            coniungunt: alij mutandam cenſent vocem μαρτύ¬
            
            ριον in vocem μυςτήριον. Mihi verò videtur planus
            
            &amp; facilis horum verborũ ſenſus, ſi ab initio quin¬
            
            ti verſiculi ad hunc vſque locum parẽtheſin pro¬
            
            duci intelligamus. Itaque continua orationis ſe¬
            
            rie hæc, quæ iam ſequuntur, coniungantur, cum
            
            illa ſuperiore Pauli ſententia. Qui quoſuis homi¬
            
            nes vult ſaluos fieri, &amp; ad agnitionem veritatis perue¬
            
            nire. (Vnus enim Deus &amp; c. iuxta teſtimonium pro¬
            
            prijs temporibus patefactum, ad quod ipſum implen¬
            
            dum &amp; exequendum, ego conſtitutus ſum, &amp;c. At
            
            ſupplendam eſſe poſt hæc verba τὸ μαρτύριον καιροῖς
            
            ἰδίοις vocem φανερωθὲν apparet ex Tit. 1. verſ.2. &amp;
            
            Coloſſ.1.verſ.26. Vocat autem hîc teſtimonium
            
            Paulus, antiqua Prophetarum vaticinia de voca¬
            
            tione quorumuis hominum &amp; gẽtium, ne id fru¬
            
            ſtra &amp; temerè Eccleſiæ polliceri ipſe videatur
            
            Paulus nullóque in eo niti ſacræ ſcripturæ teſti¬
            
            monio &amp; fundamento, qualia tamen multa ſupra
            
            cap. q.annotauimus &amp; ipſe Paulus obſeruauit &amp;
            
            affert in Epiſt. ad Romanos cap.15. verſ 9.1o.11.12.
            
            Ergo vocem μαρτύριον non refero ad Chriſtum:
            
            ſed ad totum complexũ ſuperius Vult Deus quoſ¬
            
            uis homines ſaluos fieri. Hoc teſtimonium &amp; illa
            
            vaticinia antiqua ignota aut etiam obſcura iis i¬
            
            pſis, quibus antea annuntiabantur, ſuis, id eſt, E¬
            
            uangelij temporibus patefacta ſunt, &amp; illuſtrata
            
            atque impleta. Nouit enim ſolus Dominus tem¬
            
            porum articulos, &amp; rerum opportunas maturita¬
            
            tes, quas ipſe decernit &amp; conſtituit. Itaque huius
            
            rei perficiende gratia Paulus cæteriq; Apoſtoli à
            
            Chriſto &amp; vocati &amp; miſſi ſunt. Id quod ipſe ſe¬
         
            
            quenti verſiculo ſubiicit, &amp; explicat.
            
               
               7
            
            
               
               Cuius conſtitutus ſum ego præco &amp;
            
            
               
               Apostolus (veritatem dico per Chriſtum,
            
            
               
               non mentior) doctor, inquam, Gentium
            
            
               
               cum fide ac veritate.
            
            
            Α’πτιολoyια eſt &amp; conſirmatio proximè ſupe¬
            
            rioris ſententiæ ab effectu vel à cõſequente, Deũ
            
            n.id decreuiſſe dubitari nõ poteſt, cùm executus
            
            ſit, &amp; propterea Paulũ miſerit, qui per Euangelij
            
            prædicationem quoſuis vocaret ad agnitionem
            
            veritatis. Itaque ſuum apoſtolatum, qui à Deo e¬
            
            rat, pro iuſta huius teſtimonij &amp; voluntatis Deĩ
            
            de vocandis Gentibus probatione affert Paulus.
            
            Vocat autem ſe Κήρυκα, id eſt, Præconem &amp; Aʹπό¬
            
            στολον, quæ duo ita inter ſe videntur differre, quòd
            
            illud eſt generalius: hoc ſpecialius. Plures enim
            
            ſunt verbi Dei κήρυκες &amp; præcones, quàm Apo¬
            
            ſtoli: tum deinde, quod κήρυξ dicitur Paulus ratio¬
            
            ne executionis ipſius miniſterij, &amp; prædicationis
            
            verbi Dei: Α’πόςτολος autem ratione vocationis &amp;
            
            gradus, in quem à Deo collocatus &amp; aſſumptus
            
            erat. Hoc autem ipſum poſtea definit cùm ait δι¬
            
            δάσκαλος ἐθνῶν. Quæ &amp; ſuperiorem noſtram ſen¬
            
            tentiam &amp; interpretationem confir mant, &amp; finẽ
            
            miniſterij Apoſtolici, imprimis autem Paulini,
            
            oſtendunt.
            
            Obſtat quod Romanor.1. ſe Iudæorum quo¬
            
            que debitorem appellat. Reſp. Gentium præſer¬
            
            tim cauſa deſignatus erat Apoſtolus Actor.13, &amp;
            
            Galat.1.verſ.16.2.verſ.8. quanquam Iudæis Euan¬
            
            gelium quoque pro re nata annuntiauit.
         
            
            Iureiurando etiam ſuam vocationem confir¬
            
            mat, quod vocatio Gentium tunc res noua pror¬
            
            ſus &amp; aliena à Dei conſilio cenſeretur, qui tanto
            
            tempore ſolos Iudæos pro ſuo populo agnouerat
            
            &amp; res iſta eſſet magni momenti. Quamobrem
            
            non videtur temerè &amp; de re nihili ſumptum à
            
            Paulo Dei nomen. Similis autem iuramenti for¬
            
            mula eſt etiam apud eundem Paulum Romano.
            
            9.verſ.1.
            
            Εν χρίστῳ dupliciter vel in Chriſto, id eſt, Chri¬
            
            ſto linguam meam &amp; mentem dirigẽte, &amp; cõmo¬
            
            uente: vel per Chriſtum, id eſt, teſte Chriſto i¬
            
            pſo, quem huius rei &amp; meæ vocationis &amp; mune¬
            
            ris teſtem produco. In qua poſtrema ſententia
            
            conueniunt docti interpretes. Quæritur autem
            
            Num verò tunc per creaturas iuretur, quum per
            
            Chriſtum iuratur. Sed reſponſio facilis eſt. Non
            
            iurari, quia Chriſtus non tantùm eſt homo &amp;
            
            creatura: ſed etiam Deus. Deinde hîc videtur
            
            Chriſtus potius teſtis, quàm iudex produci. Te¬
            
            ſtes verò poſſunt à nobis, vt à Prophetis, appel¬
            
            lari etiam mutæ creaturæ, nedum Chriſtus.
            
            Addit denique in Fide, &amp; Veritate. Quibus
            
            verbis &amp; eam doctrinam confirmat, quam Gen¬
            
            tes docebat cùm fidem appellat: &amp; animi ſui ſyn¬
            
            ceritatem, cùm huic fidei veritatem coniungit.
            
            His autem verbis breuiter comprehenſa eſt veri
            
            paſtoris definitio. Eſt enim is, qui in Eccleſia
            
            Dei legitimè vocatus docet fidem, id eſt, ſa¬
            
            nam doctrinam in veritate.i.ſana coſciẽtia &amp; re¬
            
            cto fine. Quam definitionem confirmat Petrus 1.
            
            Pet.5.verſ.2.3.4.
         