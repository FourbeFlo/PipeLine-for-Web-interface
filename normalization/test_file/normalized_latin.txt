<?xml version="1.0" encoding="UTF-8"?>
            
            imprimis in Synaxi, publica mentio publice fieri.
            
            unde Martyrologia nata sunt, qui sunt libri in
            
            quibus nomina Martyrum descripta erant, quae
            
            ex scripto in communicatione Coenae recitaban-
            
            tur. Inde ad eorum sepulchra ceperunt homines
            
            precari, et vigilias agere, et liba offerre, ut docet
            
            Augustinus in lib. de Moribus Ecclesiast. cap.14.
            
            et Epist.119. quem tamen morem idem Epist.64
            
            sublatum et abolitum esse cupit.
            
            Addunt Papistae quasdam exceptiones alias,
            
            quae sunt nullius momenti. Ac primum interdi-
            
            cunt ne omnino pro iis oretur, qui sibi manus vio-
            
            lentas attulerunt: qui si mortui sunt, vera est eo-
            
            rum sententia, sin minus, falsa. Possunt enim resi-
            
            piscere. Est tamen hoc Papistarum dictum in cano.
            
            Placuit ut hi 23. quaest.5. et est ex concil. Bracca-
            
            rens. Act. 34.
            
            Deinde iubent, ne precemur pro clericis qui
            
            in bello pro Gentilibus occubuerunt, dum eorum
            
            partes et castra sequuntur. Est ex Tiburiensi con-
            
            cilio in cano. Quicunque clericus 23. quaest.8. Sed
            
            haec exceptio vana est, quia non est pro mor-
            
            tuis orandum.
            
            Excipiuntur igitur ab hoc Pauli dicto ii soli,
            
            qui in Spiritum sanctum peccant, pro quibus mi-
            
            nime est precandum, quemadmodum docet loan.
            
            1. Epist5.vers.16. et exemplo Saulis confirmatur
            
            1. Samuel 16. vers. 1.
            
               
               2 Pro regibus et quibusuis in eminentia
            
            
               
               constitutis: ut tranquillam ac quietam vitam
            
            
               
               degamus cum omni pietate et honestate.
            
         
            
            Πρόθεσις quae non modo superius praeceptum
            
            illustrat: sed|etiam explicat. Addit enim illud i-
            
            psum, de quo magis aliqua et anceps quaestio e-
            
            rat pro ratione temporis, quia tum omnes pene
            
            magistratus: imprimis autem summus, qui erat
            
            Romanor. Imperator, erant et infideles, et per-
            
            secutores Ecclesiae. lubet tamen ut pro iis Magi-
            
            stratibus precemur, non tantum Summis, quales
            
            regum nomine significantur: sed etiam lnferioribus,
            
            qui describuntur ex eo, quod supra reliquum popu
            
            lum eminent Dubitari vero de iis maxime potuit,
            
            quod Euangelicae doctrinae essent hostes, qualis
            
            Nero Imperat. dissimilis locus 1. Tessalon.2.v.
            
            16. ubi qui praedicationem Euangelii impediunt,
            
            in manifestorum reproborum numero et albo
            
            recensentur. Deinde vetus Ecclesia preces con-
            
            cepit aduersus Iulianum Apostatam imperatorem.
            
            Sed solutio ex eo est, quod ii, de quibus agit
            
            Paulus in Thessal. cap. secundo non ignorantia,
            
            non sola infidelitate animi : sed obstinata pror-
            
            sus malitia peccabant, et tanquam in Spiritum
            
            sanctum, uti peccauit Iulia. Apostata. Distinguendi
            
            vero sunt qui hoc modo peccant ab istis, dequi-
            
            bus agit Paulus hoc loco.
            
            Similis locus est, Hier. 29. vers. 7. orate pro
            
            pace Babylonis. item orate pro iis qui vos per-
            
            sequuntur. Denique vetus mos Ecclesiae idem pro-
            
            bat, in qua pro Imperatoribus et praesidibus pro-
            
            uinciarum, quanquam eam affligerent, orabatur,
            
            quemadmodum scribit in Apologet. Tertullia.
            
            et Iustin. Martyr.
            
            Donatistae tamen contra disputant, quod Im-
            
            peratoris edictoipoena in eos, si in errore persta-
         
            
            rent, indicta esset. Nullos enim' aut paucos o-
            
            mnino reges pios fuisse contendunt, vel Ecclesiae
            
            fauentes. Sed eorum argumentis ineptissimis et
            
            falsissimis respondet Augustinus in lib. Contra
            
            secundam Epist. Gaudentii.
            
            Addit autem rationem Paulus, quo et superiorem
            
            exhortationem, confirmet, et nos ardentius inflam-
            
            met, atque stimulos addat et excitet ad officium. Est
            
            autem ducta haec ratio ab immensa quadam utilitate,
            
            quae triplex hic enumeratur, nimirum quod Ma-
            
            gistratuum ope et ministerio Pax, Pietas, et Ho-
            
            nestas inter homines stabilitur et conseruatur.
            
            Ac pax quidem siue tranquillitas tum publica
            
            tum priuata, ad quam constituendam ordinatus
            
            est a Deo Magistratus: atque etiam Dei praece-
            
            pto gladium gerit, ut docet idem Paulus Rom.13.
            
            utraque vero pax est Dei donum, et summum
            
            omninoque necessarium humanae societatis reti-
            
            nendae vinculum.
            
            Pietas vero, quae Dei cultum continet etiam
            
            ad Magistratus politici, non tantum pastoris curam
            
            et officium pertinet, quia utriusque tabulae con-
            
            stitutus est custos Magistratus. Conuenit autem
            
            haec sententia cum Psalmo 101. et cum exemplis
            
            Iosiae, Ezechiae, Theodosii, Constantini Magni et
            
            aliorum piorum regum, qui cultum Dei depraua-
            
            tum ex ipsius verbo reformarunt et restituerunt.
            
            Ex hoc autem loco concludi certissime potest e-
            
            tiam inquisitionem de haeresi, et punitionem e-
            
            orum, qui merito erroris et haeresis damnati sunt
            
            ad Magistratum pertinere, quemadmodum etiam
            
            disputauit Augustinus, quamquam Castallionistae
            
            hoc nostro seculo negant, et farraginem omnium-
         
            
            que errorum licentiam concedendam scribunt
            
            et deffendunt, ne quis, aiunt propter suam opi-
            
            nionem puniatur, quasi vera religio sit opinio
            
            quaedam et hominum commentum.
            
            Honestas decorum proprie est, ut non tantum
            
            nostra cum proximo commercia regantur rectis
            
            et aequis legibus, sed etiam omnis honesta mo-
            
            destaque conuersatio inter nos locum habeat, e-
            
            tiam in rebus mediis, et quas indifferentes vocant,
            
            veluti in communi vestitu, victu, officio, et qua-
            
            tenus pro quoque hominum genere et vocatione
            
            distinctio quaedam officiorum est inter homines
            
            adhibenda. Haec ἀταξία ordo et politia honesta
            
            magnam aedificationem habet, et verae pietatis
            
            quodammodo custos est.
            
            Confutat autem hic locus pulcherrime Ana-
            
            baptistas, qui Magistratum ex Ecclesia Dei tol-
            
            lunt, ut pestiferam ἀναρχίαν inducant. Quam sit au-
            
            tem illius usus utilis et Ecclesiae necessarius vel
            
            una haec Pauli sententia perspicue demonstrat.
            
            Sed quaesitum est, Num pro iis tantum Magi-
            
            stratibus sit precandum, qui suo recte defungun-
            
            tur officio, et a quibus pax, pietas, honestasque
            
            constituitur aut conseruatur. Resp. Ipsum Ma-
            
            gistratus finem, qualis a Deo praescribitur, spe-
            
            ctandum, non autem vitia personarum quae eos
            
            gerunt. Hic enim in uniuersum harum vocatio-
            
            num finis est, quem proponit Paulus, propter quem
            
            nobis commendati esse debent Magistratus, id est,
            
            qui munus publicum gerunt, quanquam male of-
            
            ficio suo fangantur. Sed pro bonis orandum est,
            
            ut eos nobis Dominus conseruet. Pro malis au-
            
            tem ut eos conuer tat et ad officium faciundum
         
            
            excitet spiritu suo. Itaque semper pro iis orandum
            
            est.
            
               
               3 Nam hoc bonum est, et acceptum co-
            
            
               
               ram seruatore nostro Deo.
            
            
            Αιτιολογία est, eaque duplex. Nam altera ducitur
            
            a Nostro officio vel rei ipsius natura καλόν ἐστι alte-
            
            ra a Consequenti vel connexis, sunt preces tri-
            
            buendae Magistratibus, quia et eos Dominus ad
            
            gratiae suae participationem et Ecclesiae commu-
            
            nionem vocat. Itaque hoc Ecclesiae subsidio pri-
            
            uandi non sunt. Ex hoc autem loco colligitur ec-
            
            quod sit verum nostrarum precum fundamentum
            
            nimirum Dei voluntas et promissio. Haec enim
            
            una est optima recte legitiméque orandi regula
            
            quemadmodum etiam tradit Ioan. in 1. Epistola
            
            cap. 5.vers. 14. Denique haec eadem valet in o-
            
            mni cultus Dei parte.
            
               
               4 Qui quosuis homines vult seruari, et
            
            
               
               ad agnitionem veritatis venire
            
            
            Altera ratio quae a connexis sumpta est. Non
            
            sunt enim priuandi et excludendi a publicis Ec-
            
            clesiae precibus ii, ex quibus Deus ipse colligit
            
            Ecclesiam, et qui ad eam spe promissionéque
            
            a Deo accepta pertinent. At Magistratus, etiam
            
            qui nunc sunt a Dei cognitione alienissimi, spe
            
            tamen ad eam pertinent. Quamobrem non sunt
            
            eo fructu, dono et ea spe defraudandi. Ac propo-
            
            sitio quidem huius syllogismi verissima est, quae
            
            non tantum hac ratione quae naturalis est confir-
            
            matur, quod quae sunt inter se connexa, non sunt
         
            
            diuellenda, sed etiam authoritate Scripturae Act.
            
            11.vers. 17. Non est nostrum( inquit Petrus) Deum
            
            prohibere, et iis gratiae testimonia aut aditum
            
            denegare et praecludere, quibus eam Dominus i-
            
            pse largitur et concedit. Voto enim Dei subser-
            
            uire debemus.
            
            Assumptio vero confirmatur a Paulo, et hic
            
            disertissime est expressa, adhibeturque argumem-
            
            tum a genere ad speciem, sic, vult Deus omnes ho-
            
            mines saluos fieri, et ad fidem et Ecclesiam vocari,
            
            Ergo et Magistratus.
            
            Quaesitum vero est, quae sit huius tam genera-
            
            lis Pauli sententiae ratio, vult Deus omnes homi-
            
            nes, etc. Respon. Explicari hac sententia anti-
            
            qua Prophetarum vaticinia, quae de vocatione
            
            Gentium loquuntur, in quibus, Dei gratia omn i-
            
            bus hominibus, sublato nationis, sexus, aetatis, et
            
            ordinis discrimine, promiscue promittitur, in pri
            
            misque illa differentia quae olim inter Gentes et Iu-
            
            daeos constituta erat, hodie cefsat. Quale vaticinium
            
            est Ps.2. Pete a me et dabo tibi Gentes in haeredi-
            
            tatem tuam Malac. 1.V.11. Nomen meum a solis ortu ad
            
            occasum magnum est etiam inter Gentes lsai.11.v.10.
            
            Et illo tempore, erit, requirent Gentes radicem
            
            Iesai, etc. Imprimis autem de vocatione magi-
            
            stratuum ad fidem et Ecclesiam iidem Prophetae
            
            Dei concionati sunt, veluti Isai.32.V.1. et2. Ecce
            
            in iustitia regnabit rex, et principes in iudicio
            
            praeerunt. Et erit ille vir velut latibulum a ven-
            
            to, receptus ab imbre, riui aquarum in terra ari-
            
            da: umbra magnae rupis in terra laboriosa. etc. i-
            
            tem cap. 6o. vers.16. Et suges lac Gentium, ma-
            
            millam regum suges. Quae omnia Deiverba non dubi-
         
            
            tat Paulus impletum iri. Itaque vere etiam Magi-
            
            stratus ad Dei Ecclesiam pertinere pronuntiat.
            
            Deinde a natura et definitione Euangelii idem
            
            probari potest. Est autem Euangelium potentia
            
            Dei ad salutem omni credenti siue Iudaeo, siue
            
            Gentili, ut docet idem Paulus Romanor. 1. vers.
            
            16. Nec enim, ut Lex, sic Euangelium uni tantum
            
            hominum generi et nationi destinatum aut pro-
            
            ponendum erat. Ex hoc autem loco intelligimus
            
            etiam nos pro Ethnicis et Gentilibus veluti pro
            
            Turcis, ludaeis, et iis qui adhuc in orbe terrarum
            
            idololatrae manent (quales in India et insula A-
            
            merica innumerabiles pene sunt populi) Deum
            
            orandum esse. Id quod etiam hoc loco Chriso-
            
            stom. annotauit, quanquam de eo variae fuerunt
            
            Augustini tempore quaestiones, quemadmodum
            
            ex ipsius Epistolis apparet.
            
            Modum etiam per ἐξήγησιν addit, quo ad salu-
            
            tem homines perducuntur, nimirum veritatis a-
            
            gnitionem. Hic autem veritas non est accipienda
            
            cuiusuis cognitionis doctoris et disciplinae certum
            
            effatum, certaque sententia, et cum reipsa con-
            
            sentiems, sed Euangelium tantum quod κατ' ὀνομα-
            
            σίαν et insigniter veritas appellatur, tum quod illa
            
            sit certissima doctrina et a Deo ipso immediate
            
            profecta: tum etiam quod sola sit veritas aestimam-
            
            da, a nobis et consectanda, et persequenda: reli-
            
            quae vero artes quatenus huic subseruiunt et ad
            
            vitae huius commoditatem pertinent, exercendae.
            
            Ex quo etiam colligitur non alios velle Deum
            
            saluos fieri, quam qui ad fidem Euangelii perue-
            
            ni unt, illíque credunt. Non sunt enim ista duo
            
            distrahenda, quae hic Paulus coniungit, ne quis se
         
            
            putet contempto spretoque Euangelio salutem
            
            aeternam consequi posse, ad quam sola fides est
            
            via. Id quod tamen hodie multi factitant, quà
            
            quemque in sua, quam vocant, religione saluum
            
            fieri sentiunt. Quae fuit Rethorianorum haeresis,
            
            nunc autem est Turcarum impiissima sententia.
            
            Varie vero de horum verborum. Vult Deus
            
            omnes saluos fieri sensu quaesitum est, quemad-
            
            modum ex Augustino apparet in Enchirid. cap.
            
            1o3. Primum enim videntur Libertinistarum, et
            
            Origenistarum errorem confirmare, qui negant
            
            ullum hominem esse a Deo damnandum, et ae-
            
            terna morte puniendum. Deinde etiam fauere
            
            eorum errori, qui reprobationem Dei prorsus
            
            tollunt, quasi omnes homines sint a Deo electi,
            
            nulli autem roprobati. Denique hoc ipso loco
            
            perperam explicato se tuentur et Pelagiani, qui
            
            liberum ad utranque bene et male agendi ele-
            
            ctionem arbitrium in nobis statuunt: et Semipe-
            
            lagiani quoque, qui Dei gratiam de congruo quam
            
            appellant, cum libero nostro arbitrio tanquam
            
            duo simul et aequaliter cooperantia in bene agem-
            
            do coniungunt. Hi vero errores omnes, ex eo
            
            nascuntur, quod vox ipsa omnes, non recte su-
            
            mitur hoc loco. Ac Scholastici quidem nonnun-
            
            quam ita sentiunt ideo omnes dici a Deo saluos
            
            fieri quia dedit Deus omnibus hominibus natu-
            
            ram per nos ordinabilem ad felicitatem ut loquun-
            
            tur. Contra vero nostra felicitas non ex naturae
            
            nostrae conditione, sed ex mera Dei gratia pen-
            
            det, et eatenus ordinabilis est ad eam nostra na-
            
            tura, quatenus Deus ipse nos ita fingit, destinat,
            
            et ordinat: non autem quatenus reliquis homi-
         
            
            nibus pares et similes naturâ sumus.
            
            Alii sic explicant, ut vocem omnes coniungem-
            
            dam esse doceant cum eo quod sequitur ad verita-
            
            tis agnitionem peruenire, quasi non uniuersaliter
            
            neque tam late sit accipienda quam sonat: sed ex
            
            sequenti illa sententia restringenda, ut ii tantum
            
            intelligantur comprehendi, qui credunt, vel cre-
            
            dituri sunt Euangelio. Consir matur ex Matth.14
            
            vers.35.36.
            
            Tertia interpretatio est eorum qui volunt o-
            
            mnes saluos fieri a Deo qui salui fiunt: quasi hic
            
            non definiatur, qui salui futuri sint: sed a quo sal-
            
            ui fiant, qui saluantur. Sic nonnunquam explicat
            
            Augustinus.
            
            Verior autem sententia et iustior, meo quidem
            
            iudicio, interpretatio est haec, ut vox omnes tol-
            
            lat discrimen ordinum, nationum, sexuum et huius-
            
            modi rerum, quae inter homines percipiuntur.
            
            Ex omni enim hominum genere, sexu, aetate, Deus
            
            aliquos ad se per Euangelium vocat. Itaque non pro
            
            singulis generum accipitur, sed pro generibus
            
            singulorum ut loquuntur in Scholis, id est, non
            
            pro personis, sed pro hominum generibus.
            
            Duplex est enim huius vocis significatio. Saepe
            
            enim ita dicimus omnes, ut singulos complecta-
            
            mur: saepe vero, ut quosuis, non autem singulos.
            
            Sic dicitur Christus sanasse πάντα νόσον, id est, quem-
            
            uis morbum. Matt. 9.v.35. Sic Paulus in 2. Thess.
            
            1.V.3. coniungit ἕκαστον cum voce πἀντων. Et hanc
            
            esse duplicem huius vocis significationem pri-
            
            mus obseruauit Aristoreles lib. 2. πολιτικ opri-
            
            mus Graecae linguae author et interpres.
         
            
               
               5
            
            
               
               unus enim Deus, unus etiam media-
            
            
               
               tor Dei et hominum, homo Christus Iesus.
            
            
            Αἰτιολογία superioris sententiae, ab effectu. Non
            
            esset unus Deus, et unus mediator omnium, nifi
            
            omnes, id est, quosuis homines saluos faceret. Si
            
            enim unius tantum hominum generis vel ordinis
            
            salutem procurat et perficit Deus, necesse est
            
            plures deos constitui:itémque plures mediatores
            
            Quorum utrunque blasphemum est.
            
            Similis locus est Romanor.3.vers. 29. Psal.1o5.
            
            vers.7 et 33.vers.5.
            
            Obstat autem Psal.76. ubi in sola Iudaea notus
            
            Deus esse dicitur. Responsio est, Sublatum nunc
            
            esse inter Gentes et Iudaeos discrimen, quod olim
            
            fuit, quia utrique, diruta per Christum maceria,
            
            in unum populum coaluerunt.
            
            Deus autem quorumuis hominum unus neque
            
            esse, neque dici potest, nisi suae bonitatis, clemen-
            
            tiae, misericordiae et electionis testimonia et ef-
            
            fecta proferat in quosuis. Quamobrem quosuis
            
            ad salutem vocare et efficaciter quidem debet.
            
            Iam vero ex hoc Pauli responso Manichȩorum,
            
            Marcionitarum et huiusmodi aliorum haeretico-
            
            rum error fanaticus refellitur, qui duos Deos,
            
            duoque principia constituunt, et alium Iudaeorum
            
            Deum, alium autem nostrum somniant. unus au-
            
            tem est omnium Deus, non plures.
            
            Sed etiam mediator unus est, non plures. Is autem
            
            Mt Christus homo. Quod variis rationibus con-
            
            firmari potest. Prima, Quod unicum est semen
            
            illud Abrahae, in quo promittuntur benedicen-
            
            dae omnes mundi nationes Genes.15. et 17. Galat.
         
            
            3.Vers. 16. Secunda, Quod ad unum et eundem
            
            nos reuocat tota veteris et noui testamenti scri-
            
            ptura. Veteris enim Legis caeremoniae et sacrifi-
            
            cia nos ad eundem Christum deducunt, ad quem
            
            etiam Euangelium. Itaque Christus is, qui per
            
            Euangelium praedicatur, dicitur esse finis legis.
            
            Tertia, Quemadmodum Deus non habet duos
            
            filios natorales: ita neque duos mediatores con-
            
            stituit, sed de uno tantum illa Dei vox est, Ille est
            
            Filius meus dilectus, in quo mihi complacui
            
            Matth.3.
            
            Consentit cum hoc dogmate, et quidem verissi-
            
            mo Augustinus qui lib.2. contra Epistolam Par-
            
            menia. cap. 8. negat plures esse mediatores ho-
            
            minum: sed unum tantum Iesum Christum.
            
            Similis est locus in Epistola ad Hebraeos cap.
            
            7.vers. 26. Non enim potuit quilibet Pontifex a-
            
            pud deum munere mediatoris pro nobis et offi-
            
            cio fungi: sed is solus, qui pius, innocens, segrega-
            
            tus a peccatoribus, et sublimior coelis factus est.
            
            Is autem est Christus solus.
            
            Obstare vero multa videntur quae afferri pos-
            
            sunt. Ac primum.
            
            Prima ratio, Quod alii pro aliis orare iube-
            
            mur. Iac.5. Responsio est, quod nostrae illae preces
            
            non propter nos gratae sunt Deo: sed unius Chri-
            
            sti merito et intercessione. Eatenus enim De o
            
            placent, quatenus et fidei et mutuae inter nos
            
            charitatis sunt effecta atque fructus, quae utraque
            
            innititur Christo.
            
            2 Moses et Sacerdotes Leuitici dicuntur fuisse
            
            intercessores et mediatores inter Deum et po-
            
            pulum Exod.32.Resp. Puerilem esse obiectionẽ.
         
            
            Illic enim intercedere nihil aliud significat quam
            
            internuntium et medium esse: non autem ipsam
            
            Dei gratiam nobis promereri.
            
            Tertia, Obiicitur, locus Galat.3.v,2o.Respo.
            
            Est sophistica obiectio. Negatur quidem inter-
            
            nuntius et mediator esse unius tantum, non autem
            
            negatur esse unus.
            
            Quarta, Angeli et Sancti vita functi, sunt no-
            
            stri coram Deo intercessores. Nam sine mediato-
            
            re non possumus accedere ad Deum, uti nec re-
            
            gem sine purpurato, qui nos intromittat, adi-
            
            mus. Resp. Praeter verbum Dei et Angeli et san-
            
            cti nostri mediatores inducuntur. Nam de Ange-
            
            lis nominatim vetat Paulus ne colantur. Coloss.2.
            
            De sanctis vita iam defunctis ratio prohibet, quod
            
            et ipsi mediatore egent: neque fuerunt sancti et
            
            impolluti. noster autem aduocatus apud Deum
            
            debeat esse δίκαιος ut docet 1. Ioan.2. vers.2.
            
            Quod enim affertur de mediatore alio inter-
            
            cessionis et salutis, conuellitur vel ex hoc ipso
            
            Pauli loco, ubi agitur de precibus et intercessio-
            
            ne. Item Hebr.7.vers.15, et 9.vers. 24.
            
            Addit Paulus Christum hominem esse. Pri-
            
            mum quod ea ratione Christus mediator noster
            
            est, quatenus homo pro nobis factus est. Deus e-
            
            nim manens pati et implere illa, quae sunt nobis
            
            ad salutem necessaria, non potuit. Deinde ne im-
            
            mensus ille diuinae maiestatis fulgor et splendor,
            
            ad quem nobis, qui sumus terrae vermes et ho-
            
            mines, accedendum est nos perterreat. Habe-
            
            mus enim qui nobis facilem ad Deum aditum prae-
            
            beat, Christum nempe, qui nostris infirmitatibus
            
            compatitur, et qui, quia nostram naturam assum-
         
            
            psit, nobis iam formidabilis esse non potest. Heb
            
            4.vers.15. Bernard. sermo.73. Canti. in tanta trepi-
            
            datione electis fiduciam praestat naturae similitu-
            
            do. Denique ut facilius quia naturam omnibus
            
            hominibus communem Christus assumpsit, in-
            
            telligamus quorumuis hominum eum mediatorem
            
            esse, non unius tantum hominum generis, huma-
            
            nitatis vel hominis Christi mentionem fecit Pau-
            
            lus.
            
            Quaesitum est autem, utrum Christus, qua
            
            tantum homo est, noster mediator sit, quod et Stam-
            
            carus, Menno quidam, et hodie noui Arriani
            
            sentiunt, an etiam quâ Deus est. Resp. Cum me-
            
            diatoris oeconomia et officium ad totam Christi
            
            petsonam pertineat, neque aliter saluator no-
            
            ster esse potuerit Christus, nisi esset Emmanuel
            
            id est, nobiscum Deus, idcirco et qua Deus, et
            
            qua homo est Christum mediatorem nostrum
            
            esse fateamur necesse est.
            
            Hoc autem docet et confirmat August. cum
            
            in Enchirid. tum vero pulcherrime in libro de
            
            Ouib. et lib. Confessionum. De qua re cum co-
            
            piosissime doctiss.nostri temporis Theologi D.
            
            Caluinus in Epistola 312. et Theodo. Beza Epist.
            
            28. disseruerint, plane superuacaneum puto latius
            
            hoc argumentum persequi.
            
               
               6 Qui semetipsum dedit redemptionis
            
            
               
               pretium pro quibusuis, Christus inquam, te-
            
            
               
               Stimonium illud suis temporibus destin atum.
            
            
            Αὔξησις est, per quam non modo superiorem
            
            rationem confirmat a connexis: sed etiam me-
         
            
            diationis et intercessionis Christi pro nobis fun-
            
            damentum explicat. Est autem ipsius sacrificium
            
            pro nobis, quod hic πεεεγρασν quadam describi-
            
            tur. Sunt enim res inter se connexae, sacrificium
            
            et intercessio apud Deum: atque etiam ita inter
            
            se comparatae, ut una alterius causa sit. Id quod
            
            his Epistolae ad Hebraeos locis confirmatur cap.
            
            4.verf.14. 5vers.1. 7. vers. 15. 8.vers.3. 9. vers.24. at-
            
            que etiam hac ratione. Quod cum hic sit inter-
            
            cessionis finis, ut Deum nobis propitium et be-
            
            neuolentem reddat, is demum apud Deum pro
            
            nobis intercedere potest, qui eum nobis placare
            
            potest. Placatur autem Deus, non alia ratione,
            
            quam plena poenae peccatis nostris debitae persolu-
            
            tione. Id autem solum Christi sacrificium et mors
            
            potuit. Ergo illa mors Christi intercessionis pro
            
            nobis est fulcimentum et fundamentum. unde
            
            perperam Scholastici, qui salutis et intercessio-
            
            nis mediat ores diuersos faciunt. Quod esse non
            
            posse satis ex superiore argumento apparet.
            
            Definitur autem et ornatur hoc Christi sacri-
            
            ficium magna laude et encomio, quod ductum est
            
            ab ipsius effecto. Id autem est Redemptio nostra,
            
            cuius illud sacrificium fuit pretium integrum,
            
            plena merces, et iusta satisfactio siue persolutio.
            
            Dicitur autem Christus non tantum Seipsum de-
            
            disse: sed etiam Ipse se dedisse. Nam neque aliud pro
            
            peccatis noitris, quam seipsum dedit: neque cum
            
            dedit, inuitus aut ignorams id fecit, sed volens. In
            
            quo ipso com mendatur impense Christi erga nos
            
            bencficium et charitas. Similis locus. Tit 2.V.14.
            
            Nec caret ἐμρέσι, quod sanguis Christi illo sa-
            
            crificio effusus appellatur ἀν τιλureςν, quia sanguis
         
            
            ille Christi agni immolati longe est maioris pre-
            
            tii, et effectus, quam vitulorum et hircorum omnium
            
            sanguis. Est enim ille agni immolati sanguis, o-
            
            mni auro lapidéque pretioso aestimabilior et
            
            potior, ut est Hebr. 9.vers. 12.1.Pet.1.vers.19. et
            
            vere plena et aequalis nostro peccato et debito
            
            satisfactio et pretium 1.Corinth.1.vers.3o. unde
            
            non tantum λύτρον: sed ἀντίλυτρον dicitur, quod
            
            Latini dicunt contra auro venire, id est, iustum, et
            
            aequale rei ipsi pretium esse. Ex quo diluitur illa
            
            curiosorum hominum disputatio, utrum fuerit
            
            poena, quam pro nobis Christus pertulit, ae qualis
            
            peccatis nostris, ut peccata ex merito Christi de-
            
            leantur. Fuit enim, ut hic docet Paulus, aequiua-
            
            lens, id est, aequata ipsi peccatorum nostrorum
            
            foetori apud Deum, et plane satisfactoria poena
            
            Christi perpessio et obedientia.
            
            Secundo vero loco notandum est, Nullam a-
            
            liam satisfaciendi diuinae iustitiae pro peccatis
            
            nostris rationem esse a Deo constitutam, illique
            
            gratam et acceptam praeter sanguinem unius Chri-
            
            sti. ltaque nec opera quae vocant bona: nec caere-
            
            moniae, nec ullius alicuius rei, quantunuis pretio-
            
            sae, donatio, aut ratio potest pars esse satisfactio-
            
            nis nostrae coram Deo, que in solidum in una Chri-
            
            sti morte quaerenda nobis est. Sed nec ex par-
            
            te tantum Christus satisfecit, veluti ut deleat ea
            
            tantum peccata, quae dicuntur venialia: aut quae
            
            ante Baptismum commisimus, nobisque noce-
            
            bant: sed etiam expungit, et redemit:
            
            Addit Paulus τὸ μαρτύριον καιροῖς ἰδίοις. Haec a-
            
            brupta videtur esse oratio, itaque obscurum ha-
            
            bet sensum, et diuersas interpretationes. Alii e-
         
            
            nim ad sequentem versiculum referunt: alii huic
            
            coniungunt: alii mutandam censent vocem μαρτύ-
            
            ριον in vocem μυςτήριον. Mihi vero videtur planus
            
            et facilis horum verborum sensus, si ab initio quin-
            
            ti versiculi ad hunc usque locum parenthesin pro-
            
            duci intelligamus. Itaque continua orationis se-
            
            rie haec, quae iam sequuntur, coniungantur, cum
            
            illa superiore Pauli sententia. Qui quosuis homi-
            
            nes vult saluos fieri, et ad agnitionem veritatis perue-
            
            nire. (unus enim Deus et c. iuxta testimonium pro-
            
            priis temporibus patefactum, ad quod ipsum implen-
            
            dum et exequendum, ego constitutus sum, etc. At
            
            supplendam esse post haec verba τὸ μαρτύριον καιροῖς
            
            ἰδίοις vocem φανερωθὲν apparet ex Tit. 1. vers.2. et
            
            Coloss.1.vers.26. Vocat autem hic testimonium
            
            Paulus, antiqua Prophetarum vaticinia de voca-
            
            tione quorumuis hominum et gentium, ne id fru-
            
            stra et temere Ecclesiae polliceri ipse videatur
            
            Paulus nulloque in eo niti sacrae scripturae testi-
            
            monio et fundamento, qualia tamen multa supra
            
            cap. q.annotauimus et ipse Paulus obseruauit et
            
            affert in Epist. ad Romanos cap.15. vers 9.1o.11.12.
            
            Ergo vocem μαρτύριον non refero ad Christum:
            
            sed ad totum complexum superius Vult Deus quos-
            
            uis homines saluos fieri. Hoc testimonium et illa
            
            vaticinia antiqua ignota aut etiam obscura iis i-
            
            psis, quibus antea annuntiabantur, suis, id est, E-
            
            uangelii temporibus patefacta sunt, et illustrata
            
            atque impleta. Nouit enim solus Dominus tem-
            
            porum articulos, et rerum opportunas maturita-
            
            tes, quas ipse decernit et constituit. Itaque huius
            
            rei perficiende gratia Paulus caeterique Apostoli a
            
            Christo et vocati et missi sunt. Id quod ipse se-
         
            
            quenti versiculo subiicit, et explicat.
            
               
               7
            
            
               
               Cuius constitutus sum ego praeco et
            
            
               
               Apostolus (veritatem dico per Christum,
            
            
               
               non mentior) doctor, inquam, Gentium
            
            
               
               cum fide ac veritate.
            
            
            Α’πτιολoyια est et consirmatio proxime supe-
            
            rioris sententiae ab effectu vel a consequente, Deum
            
            n.id decreuisse dubitari non potest, cum executus
            
            sit, et propterea Paulum miserit, qui per Euangelii
            
            praedicationem quosuis vocaret ad agnitionem
            
            veritatis. Itaque suum apostolatum, qui a Deo e-
            
            rat, pro iusta huius testimonii et voluntatis Dei
            
            de vocandis Gentibus probatione affert Paulus.
            
            Vocat autem se Κήρυκα, id est, Praeconem et Aʹπό-
            
            στολον, quae duo ita inter se videntur differre, quod
            
            illud est generalius: hoc specialius. Plures enim
            
            sunt verbi Dei κήρυκες et praecones, quam Apo-
            
            stoli: tum deinde, quod κήρυξ dicitur Paulus ratio-
            
            ne executionis ipsius ministerii, et praedicationis
            
            verbi Dei: Α’πόςτολος autem ratione vocationis et
            
            gradus, in quem a Deo collocatus et assumptus
            
            erat. Hoc autem ipsum postea definit cum ait δι-
            
            δάσκαλος ἐθνῶν. Quae et superiorem nostram sen-
            
            tentiam et interpretationem confir mant, et finem
            
            ministerii Apostolici, imprimis autem Paulini,
            
            ostendunt.
            
            Obstat quod Romanor.1. se Iudaeorum quo-
            
            que debitorem appellat. Resp. Gentium praeser-
            
            tim causa designatus erat Apostolus Actor.13, et
            
            Galat.1.vers.16.2.vers.8. quanquam Iudaeis Euan-
            
            gelium quoque pro re nata annuntiauit.
         
            
            Iureiurando etiam suam vocationem confir-
            
            mat, quod vocatio Gentium tunc res noua pror-
            
            sus et aliena a Dei consilio censeretur, qui tanto
            
            tempore solos Iudaeos pro suo populo agnouerat
            
            et res ista esset magni momenti. Quamobrem
            
            non videtur temere et de re nihili sumptum a
            
            Paulo Dei nomen. Similis autem iuramenti for-
            
            mula est etiam apud eundem Paulum Romano.
            
            9.vers.1.
            
            Εν χρίστῳ dupliciter vel in Christo, id est, Chri-
            
            sto linguam meam et mentem dirigente, et conmo-
            
            uente: vel per Christum, id est, teste Christo i-
            
            pso, quem huius rei et meae vocationis et mune-
            
            ris testem produco. In qua postrema sententia
            
            conueniunt docti interpretes. Quaeritur autem
            
            Num vero tunc per creaturas iuretur, quum per
            
            Christum iuratur. Sed responsio facilis est. Non
            
            iurari, quia Christus non tantum est homo et
            
            creatura: sed etiam Deus. Deinde hic videtur
            
            Christus potius testis, quam iudex produci. Te-
            
            stes vero possunt a nobis, ut a Prophetis, appel-
            
            lari etiam mutae creaturae, nedum Christus.
            
            Addit denique in Fide, et Veritate. Quibus
            
            verbis et eam doctrinam confirmat, quam Gen-
            
            tes docebat cum fidem appellat: et animi sui syn-
            
            ceritatem, cum huic fidei veritatem coniungit.
            
            His autem verbis breuiter comprehensa est veri
            
            pastoris definitio. Est enim is, qui in Ecclesia
            
            Dei legitime vocatus docet fidem, id est, sa-
            
            nam doctrinam in veritate.i.sana coscientia et re-
            
            cto fine. Quam definitionem confirmat Petrus 1.
            
            Pet.5.vers.2.3.4.
         